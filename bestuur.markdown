---
layout: page
title: De oprichters
permalink: /bestuur/
---

# Sjors de Groot
Ik speel nu zo’n 10 jaar floorball. Op de middelbare school speelden we vaak unihockey, maar dit kon ik niet als sport spelen. In Enschede aan de universiteit Twente bleek dit wel mogelijk te zijn bij de floorball vereniging Messed Up. Ik heb een open training meegedaan en was eigenlijk direct verliefd op de sport en de vereniging. Vanwege het kleine veld, de boarding om het veld en de kleine hoeveelheid regels is de sport super snel en is iedereen altijd deel van het spel.

Het plezier wat ikzelf heb tijdens het floorballen zie ik ook bij veel verenigingsgenoten en andere floorballers in Nederland terug. Ook bij clinics en trainingen aan kinderen straalt het plezier van de gezichtjes af. Ik zou het fantastisch vinden als we de kinderen dit plezier wekelijks kunnen geven.

# Daphne Springveld
Ik ben begonnen met floorball op de universiteit Twente. Ik was helemaal niet van plan om te gaan sporten tijdens mijn studie, maar een vriend van me overtuigde me om een keertje mee te gaan om floorball te proberen. In eerste instantie kwam ik vooral voor de gezelligheid bij de vereniging, maar langzamerhand ben ik ook steeds beter in het spelletje geworden. Inmiddels train ik mee bij het Nationale dames team! Ik word scheikunde docent op de middelbare school en vind het met de floorball jeugd hartstikke leuk om me bezig te houden met de floorball didactiek en opvoedkunde in sportlessen. 

# Nadia Mjouel
Mijn zoon is met floorball begonnen toen hij in groep 5 zat, samen met vriendjes vanuit zijn klas. Bij het floorballen heb ik hem steeds handiger zien worden, maar daarnaast ook steeds zelfverzekerder. Het is leuk om te zien hoeveel er tijdens de trainingen naar elkaar om wordt gekeken. Dat is ook één van de belangrijkste kernwaardes die wij binnen de vereniging proberen hoog te houden. Plezier en naar elkaar omkijken staan bovenaan! 

Ik hoop dat we meer kinderen de kans kunnen geven om zich te ontwikkelen binnen het floorballen, zeker ook kinderen die het van huis uit wat moeilijker hebben.
